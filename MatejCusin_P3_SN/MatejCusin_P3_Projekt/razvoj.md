# Razvoj projekta

Na začetku sem še enkrat poslušal predavanja iz predmeta optimizacija, kjer smo obravnavali obe madžarski metodi (tisto brez uteži in tisto z njimi). Največ težav mi je povzročalo način, kako implementirati madžarsko metodo brez uteži. Pri optimizaciji smo "spisali" zgolj psevdo kodo in mi je iskanje povečujočih poti vzelo veliko časa, zato sem to kodo najprej spisal v dodatnem (core) projektu, saj mi je bilo tako veliko lažje testirati.<br>
Pri GUI sem začel tako, da sem najprej ročno vnašal posamezne objekte na okno. Toda zelo kmalu se je izkazalo tako početje brezpredmetno. Potem sem vse stvari dodal programsko z `Osnova.cs` in vse nadziral v tej datoteki. To sem počel tako, da sem vse objekte, ki sem jih kadarkoli spreminjal ali bral iz njih, imel kot lastnosti razreda `glavnoOkno : Form`. <br>
Težava, ki sem jo kasneje še imel, je bila, kako ustvariti novo okno iz prvega okna. Ko sem to ugotovil, so se pojavile težave, ker s prvega okna na drugo okno nisem znal risati tako, da bi se slika obdržala. Na koncu je profesor povedal, da moram za to poskrbeti znotraj Pain metode v novem oknu. Ker se podatki niso kar sami prenesli, sem moral te stvari nastaviti tudi kot lastnosti v drugem oknu in potem znotraj prvega okna dodelil vrednost tem lastnostim tako, da sem jih lahko tudi tam uporabil.<br>
Kot je profesor rekel na predstavitvi prototipa, sem nato še na vse gumbe dodal `ToolTip`, tako, da če gremo z miško nad gumb, se izpiše obvestilo, kar to okno stori. Dodal sem tudi določena okna z razlago na določenem koraku. Dodal sem tudi tabelo 
```Delavec Delo Cena``` na drugo okno, tako da se vidi, za katero delo smo izbrali posameznega delavca. Poleg tega program poskrbi za graf, ki povezuje posameznega delavca in posamezno delo.<br>
Potem sem imel zgolj nekaj težav, da sem pripravil `Aplikacijo`(.exe datoteko).   